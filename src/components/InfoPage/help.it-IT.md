---
component: ContentPage
---
### B

### Bacheca
Nella bacheca vengono visualizzate tutte le attività della piattaforma, per quanto riguarda le proposte e i sondaggi della parte generale e le attività dei gruppi di lavoro ai quali l’utente è iscritto.

### C

### Commento
Un commento è in generale un contributo scritto da parte di un utente della piattaforma, strumento  fondamentale di tutti i social network. Sulla piattaforma GOLD i commenti hanno volutamente delle caratteristiche particolari. Prima di tutto bisogna distinguere tra dichiarazioni e contributi ad una discussione. Le dichiarazioni vengono depositate dall’utente al momento della votazione di una proposta, nel corso di un sondaggio o al momento della richiesta di votazione su una proposta, per  spiegare e motivare il voto espresso.
Particolarità delle dichiarazioni:
·  	È possibile depositare una dichiarazione solo se si esprime anche un voto.
·  	La dichiarazione è legata al voto e visualizzata in maniera  diversa se collegata a un voto favorevole (riga verde, lato sinistro) o voto contrario (riga rossa, lato destro).
·  	Ogni utente ha a disposizione una sola dichiarazione.
·  	È possibile modificare la propria dichiarazione in qualsiasi momento fino alla chiusura della votazione.
·  	È possibile apporre un LIKE alle dichiarazioni di altri utenti.
·  	È possibile segnalare una dichiarazione offensiva o lesiva delle regole della piattaforma.
 
Particolarità dei contributi alle discussioni:
·  	Non è previsto un limite al numero di commenti o contributi alle discussioni.
·  	I commenti non vengono visualizzati in modo cronologico, ma in base al numero di reazioni o risposte ricevute. In alto si trovano i commenti con maggior numero di risposte.
·  	Le risposte ai commenti vengono visualizzate cronologicamente.


### G

### GOLD (Government by OnLine Democracy)
Seguendo questo [link](https://drive.google.com/file/d/1QJIgy0JYHHBseILPl9Y2hnDtCwjJ5FnG/view 'Google Doc') troverai una spiegazione molto sintetica del modello GOLD, un modello per implementare la democrazia diretta attraverso una rete sociale su internet dotata di strumenti sviluppati appositamente per la discussione e la votazione di proposte di vario genere.

### P

### Proposta
Una proposta viene elaborata (discussa e votata) da un gruppo di lavoro o dal consiglio. Le proposte provenienti dai gruppi di lavoro devono essere valiate dal consiglio e successivamente vengono pubblicate sulla piattaforma. Se entro un limite indicato (generalmente tre giorni) almeno il 25% dei membri della base con diritto di voto (voters) attivano la richiesta di votazione attraverso l'apposito pulsante (mani alzate), la proposta viene messa in votazione nella base, altrimenti superato il limite stabilito viene ritenuta accettata per silenzio assenso.
